# -*- mode: mandoku-view; -*-
#+TITLE: 禹貢指南
#+DATE: 2015-08-24 22:01:39.567730
#+PROPERTY: ID KR1b0008
#+PROPERTY: BASEEDITION WYG    
#+PROPERTY: JUAN 衘製詩
<pb:KR1b0008_WYG_000-1a>¶
御製題毛晃禹貢指南六韻¶
㣲禹其魚功不刋導川敷土下民安九州既奠爰分域¶
四海㑹同永宴瀾毛晃指南因有述文淵闕氏乃無端¶
(宋史藝文志不載是書明焦竑經籍志載禹貢指南一/卷宋毛晃撰自為可據而朱&KR0212;尊經義考則云未見又)¶
(云文淵閣書目有之不著撰人書目成于楊士竒與/焦竑為同時不應書成而佚其姓名豈未加深考耶)焦¶
竑志籍傳名著朱子説書取訓鑽千古淵源率由遡諸¶
家附㑹概祛&KR1277;獨于分野稱星宿未識恢恢天道寛(史/記)¶
(天官書二十八舍主十二州注引星經如云角亢鄭之/分野之𩔖乃以二十八宿主十二州分配無餘此外更)¶
<pb:KR1b0008_WYG_000-1b>¶
(當何屬夫天無不覆星麗乎天亦當無不照今十二州/皆中國之地豈中國之外不在此昭昭之内乎且其間)¶
(有地少而星多亦有地多而星少以天度地輿準之亦/不均如井鬼為雍州陜西甘肅皆是其道里之廣已非)¶
(兩舎所能該而今拓地逺至伊犂葉爾𦍑喀什噶爾較/禹貢方隅幾倍蓰其地皆在甘肅以外將以雍州兩星)¶
(概之乎抑别有所分屬乎此又理之難通者盖分野之/説本不足信而灾祥則更鄰于䜟緯皆非正道晃是編)¶
(于山水原委考證明當不泥諸儒附㑹之説故朱子書/説蔡氏集傳多用之獨惜其引春秋元命苞謂某星散)¶
(為某州流為某州并載及占騐與分野説雖/不同而意則相似猶不免于拘墟之見耳)¶
#+PROPERTY: JUAN 提要
<pb:KR1b0008_WYG_000-2a>¶
欽定四庫全書　　　　經部二¶
　禹貢指南　　　　　　書𩔖¶
　　提要¶
　　　　(臣/)等謹案禹貢指南四卷宋毛晃撰晃宋史¶
　　　　無𫝊其始末未詳世𫝊其増註禮部韻畧于¶
　　　　紹興三十二年表進自著曰衢州免解進士¶
　　　　蓋高宗末年人也是書宋史藝文志不著録¶
　　　　焦竑經籍志載禹貢指南一卷宋毛晃撰朱¶
<pb:KR1b0008_WYG_000-2b>¶
　　　　&KR0156;尊經義考云未見又云文淵閣書目有之¶
　　　　不著&KR0103;人疑即晃作則舊本之佚久矣今考¶
　　　　永樂大典所載與諸家註解散附經文各句¶
　　　　下謹綴録成篇釐為四卷以世無𫝊本其體¶
　　　　例之舊不可見謹以經文次第標列其無註¶
　　　　者則經文從畧焉其書大抵引爾雅周禮漢¶
　　　　志水經註九域志諸書而旁引他説以證古¶
　　　　今山水之原委頗為簡明雖生於南渡之後¶
<pb:KR1b0008_WYG_000-3a>¶
　　　　僻處一隅無由睹中原西北之古蹟一一統¶
　　　　核其真而援據考證獨不泥諸儒附㑹之説¶
　　　　故後來蔡氏集𫝊多用之亦言地理者所當¶
　　　　考證矣乾隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
